  Yrkeshögskolepoäng:  60  |  Undervisningsspråk:  Svenska,  delvis  engelska  |  Kursplan  fastställd:  
2025-05-05   | Utbildningsnamn: Systemutvecklare C/C++ | Utbildningsnummer:  YH02031 | Utbildningsomgång: 3   
 
KURSPLAN  PROGRAMMERING I C/C++ 
Denna kurs introducerar avancerad programmering i C och grunderna i objektorienterad programmering (OOP) 
med  C++.  Studerande  lär  sig  använda  pekare  och  referenser  för  effektiv  minneshantering,  implementera 
filhantering och optimera prestanda. Kursen täcker också säkerhet och teststrategier för att säkerställa robusta 
program.  Efter  en  inledande  inlärningsfas  genomför  studerande  projekt  där  de  utvecklar och dokumenterar 
lösningar som använder både C och C++. 
 
Lärandemål 
Vid avslutad kurs med godkända resultat, kan den studerande: 
Kunskaper 
1.  Förklara hur pekare och referenser används i C och C++ för att hantera minne och data. 
2.  Redogöra för grundläggande koncepten klasser och arv inom objektorienterad programmering (OOP) i 
C++. 
3.  Förklara hur filhantering i C och C++ används för att läsa och skriva data. 
4.  Redogöra för metoder för att optimera prestanda i C och C++-program, inklusive loop-optimering och 
dataåtkomst. 
5.  Förklara grundläggande säkerhetsaspekter i C och C++, såsom validering av indata och undvikande av 
säkerhetsluckor. 
6.  Förklara hur teststrategier används för att säkerställa korrekt funktionalitet i C och C++-program. 
7.  Redogöra för centrala principer för god dokumentation på ett övergripande sätt. 
8.  Redogöra för vad Scrum är och innebär, på ett övergripande sätt. 
9.  Redogöra för hur AI-verktyg kan användas för effektiv testning, på ett övergripande sätt.  
Färdigheter 
1.  Använda pekare och referenser för att implementera effektiv minneshantering i C och C++. 
2.  Utveckla enkla objektorienterade program i C++, inklusive klasser och arv. 
3.  Implementera filhantering i C och C++ för att läsa och skriva data. 
4.  Utföra grundläggande, manuella tester för att säkerställa korrekt funktionalitet i kod. 
 
 
5.  Skriva dokumentation för att beskriva systemstruktur och användning, på ett fungerande sätt. 
6.  Tillämpa relevanta AI-verktyg för kodgenerering i ett för kursen aktuellt projekt, på ett ansvarsfullt sätt 
och med hänsyn till den egna inlärningsprocessen. 
 
Kunskapskontroll 
Summativ bedömning 
Summativ bedömning utvärderar studerandes kunskaper och färdigheter retroaktivt för att sammanfatta vad 
den studerande kan vid examinationstillfället. Den summativa bedömningen täcker samtliga kursmål och sker vid 
följande avgränsade examinationstillfällen: 
 
●  Skriftligt kunskapstest – En (1) individuell prövning av teoretiska kunskaper. 
●  Skriftlig reflektion – En (1) individuell redogörelse för egna lösningar och tillvägagångssätt. 
●  Projektinlämning – En (1) gruppinlämning där varje studerandes individuella insats bedöms. 
 
Formativ bedömning 
 
Formativ bedömning utvärderar studerandes kunskaper och färdigheter löpande under kursens interaktiva 
lärandemoment. Syftet är att effektivisera bedömningen och samtidigt stödja lärandet. Den formativa 
bedömningen sker i samband med: 
 
●  Workshops – Interaktiva undervisningstillfällen där klassen och utbildaren övar tillsammans. 
●  Checkpoints – Regelbundna avstämningar där studerande presenterar sina projekt och får direkt 
återkoppling. 
Formativ bedömning är ett komplement till summativ bedömning och tillämpas enbart till fördel för studerande. 
Studerande kan uppnå kursmål redan innan de summativa examinationerna genom formativ bedömning, men ett 
underkänt resultat kan aldrig enbart baseras på denna bedömningsform.
 
Principer för bedömning och betygskriterier 
●  Icke godkänt (IG): Alla lärandemål är inte uppfyllda. 
●  Godkänt (G): Alla lärandemål är uppfyllda på en tillfredsställande nivå. 
 
 
●  Väl godkänt (VG): Alla lärandemål är uppfyllda på en tillfredsställande nivå. Utöver ovan uppvisar den studerande: 
●  Hög precision i att använda pekare och referenser för att implementera effektiv minneshantering i C och 
C++. 
●  Stor skicklighet i att utveckla enkla objektorienterade program i C++, inklusive klasser och arv. 
●  Hög precision i att utföra säkerhetsanalyser och föreslå åtgärder mot identifierade risker. 
 
Rätt till särskilt pedagogiskt stöd och komplettering 
Vid behov av särskilt pedagogiskt stöd kan följande anpassningar göras vid uppvisande av intyg: 
●  Förlängd tid vid examinationstillfället. 
●  Alternativa examinationsformer, exempelvis skriftliga istället för muntliga moment. 
●  Utökat stöd för att underlätta inlärningen. 
Komplettering och omprov: 
●  Studerande har rätt till en (1) omexamination inom sex (6) månader från det ordinarie examinationstillfället. 
Tid och form fastställs av utbildningsanordnaren och utbildaren och meddelas till studerande, som 
förväntas följa dessa beslut. 
 
 