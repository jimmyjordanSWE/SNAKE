Tävling, Multiplayer Snake! 

1. Omfattning
1.1. Systemet ska utgöra ett komplett spel av typen Snake, med stöd för både:
•lokal spelomgång (singleplayer eller lokalt multiplayer), och
•nätverksbaserat multiplayer-läge via en separat server (tillhandahålls av utbildaren).
1.2. Tävlingsmomentet är frivilligt.
1.3 All form av hjälp som ni kan ta till är tillåtet!
Kalla in era favoritnördar, ert hemliga kodorakel eller vilken AI som helst!

2. Grafiskt gränssnitt och interaktion
2.1. Spelet ska visa en spelplan där minst följande visuella element framgår tydligt:
•spelaren(s) mask(ar),
•spelobjekt som masken kan konsumera (t.ex. “mat”) som skapas på slumpmässiga 
positioner,
•spelstatus (t.ex. pågående, pausad, game over),
•aktuell poäng per spelare.
2.2. Gränssnittet ska upplevas som visuellt tydligt. Det kan vara:
•textbaserat i terminal (t.ex. med ncurses), eller
•fönsterbaserat (t.ex. med SDL2 eller annan grafiklösning).
Krav:
•tydlig visuell separation mellan bakgrund, spelplan, mask och spelobjekt,
•konsekvent färgsättning/utseende,
•läsbar text för poäng, namn, tidsinfo etc.
2.3. Spelet ska kunna styras med tangentbord. Minimikrav:
•fyra riktningskommandon (upp, ner, vänster, höger),
•styrningen ska vara responsiv; ändrad riktning ska slå igenom vid nästa speluppdatering 
(“tick”).
2.4. Vid game over ska användaren få tydlig feedback om att omgången är slut.
2.5. Utan att avsluta programmet ska användaren kunna starta en ny omgång efter game over.

3. Spelmekanik, grundläggande beteende
3.1. En mask ska representeras som en sekvens av sammanhängande segment (t.ex. rutor/celler) där 
ett segment är markerat som huvudet.
3.2. Masken ska röra sig stegvis över spelplanen:
•varje speluppdatering (“tick”) flyttas huvudet ett steg i aktuell riktning,
•resten av kroppen följer huvudet enligt klassisk Snake-logik.
3.3. När masken konsumerar “mat” som ökar längden ska:
•maskens längd öka enligt spelets regler,
•den konsumerade maten försvinna,
•ny mat placeras på slumpmässig giltig position.
3.4. Spelplanens dimensioner ska vara ändliga; spelaren får inte kunna lämna spelplanen.
3.5. Speltakt (tick-frekvens) ska upplevas som flytande men förutsägbar.

4. Kollisionshantering
4.1. Systemet ska hantera minst följande kollisionstyper:
•mask mot vägg (spelplanens gräns),
•mask mot sin egen kropp,
•kollision mellan två maskar.
4.2. Vid kollision med vägg eller egen kropp ska följande ske:
•masken “dör” och återställs omedelbart,
•maskens längd återställs till 2 segment (eller motsvarande startlängd),
•masken placeras på en ny slumpmässig giltig startposition,
•den nya positionen får inte ligga utanför spelplanen.
4.3. Vid kollision mellan två maskar ska den mask som kör in i den andra anses ha förlorat 
kollisionen:
•masken som kör in behandlas som “död” enligt 4.2,
•masken som blir påkörd fortsätter som vanligt,
•det ska vara deterministiskt definierat vad “kör in” betyder (t.ex. att ett huvud går in i en ruta 
där annan mask redan befinner sig).
4.4. Kollisionslogiken ska vara konsekvent och reproducerbar.
